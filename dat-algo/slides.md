# Datastrukturer og algoritmer sat i spil

## Hvad er en datastruktur?

En datastruktur er en måde at organisere og gemme data i en computer,
så den kan bruges effektivt og tilgås på en hensigtsmæssig måde.

Eksempler: Arrays, HashMaps, ArrayLists, Linkede lister, stakke, køer

## Hvad er en algoritme?

En algoritme er en sekvens af veldefinerede instruktioner, der beskriver
hvordan et problem løses, eller en opgave udføres gennem et endeligt antal
trin.

Eksempler på problemer som der findes algoritmer til:

- Søgning efter et element i en container
- Sortering af elementer i en container

## Hvad er en god algoritme?

Vigtigst:

- Korrekt
- Effektiv
- Forståelig

Men også vigtigt:

- Endelig: Algoritmen stopper faktisk hver gang
- Deterministisk: Algoritmen gør det samme hver gang
- Generel: Løser flere instanser af samme slags problem

## Hvordan måler man om en algoritme er hurtig?

- Man kan starte et ur, udføre algoritmen, og stoppe uret igen.
- Man kan tælle antal trin algoritmen bruger, for et specifikt input.
- Man kan tælle antal trin algoritmen bruger, for et variabelt input.

## Hvorfor lære om datastrukturer og algoritmer?

- Det er forskellen på om jeres program kører hurtigt eller langsomt.
- Kendskab til datastrukturer og algoritmer gør jer til bedre programmører.
- Man behøver ikke være ekspert i algoritmer for at huske at bruge et HashMap.

## Hvad lærer vi om?

Vi lærer om...

- de mest udbredte datastrukturer, man kan bruge i al programmering
- tidskompleksitet (store-O notation): en måde at sige hvor effektiv en algoritme er
- klassiske algoritme-problemer og strategier som søgning, sortering, del-og-hersk
- algoritmer til spil: kollision, stifinding, strategier

## Hvilke færdigheder får vi?

Vi kan...

- bruge de indbyggede datatyper i Java og JavaScript meget bedre
- bruge de indbyggede algoritmer i Java og JavaScript til at søge og sortere
- lave vores egne datatyper
- lave små spil og visualiseringer af datastrukturer og algoritmer

## Hvilke kompetencer får vi?

Vi kan...

- udvælge datastrukturer og algoritmer til at løse komplekse problemstillinger
- optimere valget af datastrukturer og algoritmer baseret på krav til performance
- håndtere algoritmer der er procedurale, rekursive eller event-baserede